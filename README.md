## Kayıp veri nedir?
Veri bilimi projelerinde sıklıkla karşılaşılan kayıp veri (eksik veri, eksik değer) bir gözlem için bir veya birden fazla değişkende herhangi bir değer olmamasına durumudur. Bir çok projede ortaya çıkan kayıp veri, veri bilimi projelerinin sonuçlarını önemli ölçüde etkilemektedir. Örneğin bir sınıflandırma projesinde sınıflardan birinin bir çok gözleminde kayıp veri sayısı yüksek ise bu modeli yanlılığa (bias) itebilir. Kayıp veriler bir çok farklı şekilde ortaya çıkabilir örneğin veriler girilirken yanlışlıkla atlanılabilir, veri toplayan cihazlarda arızalar meydana gelebilir, veriler özellikle verilmek istenmeyip boş bırakılabilir veya veri toplama süreçlerinde meydana gelen hatalar veri seti içerisinde kayıp verilere neden olabilir. Kayıp veriler türlerine göre 3 ana sınıfa ayrılır bunlar Tamamiyle Rasgele Kayıp Veriler (MCaR — Missing Completely at Random), Rasgele Kayıp Veriler (MaR — Missing at Random), Rasgele Olmayan Kayıp Veriler (MNaR — Missing Not at Random).

## Kayıp Veri Türleri
### Tamamiyle Rasgele Kayıp Veriler (MCaR)
Kayıp veri olma olasılığı tüm değişkenler için eşit ise bu tür kayıp veriler Tamamiyle Rasgele Kayıp Veriler olarak adlandırılır. Bu tür kayıp verilerde kayıp veri noktalarının diğer değişkenlerle bir ilişkisi yoktur ve tamamiyle rasgele bir şekilde eksik veriler oluşmuştur. Örneğin hastanedeki bir görevli hastaların demografik bilgilerini veri tabanına girerken bir kaç hastanın mesleklerini yazmayı unuttuğunu düşünelim. Bu durumda kayıp meslek verileri tamamiyle rasgele bir şekilde oluşur. Veri setindeki kayıp verilerin bu türden olup olmadığını anlamak istatiksel yöntemlerle mümkündür. Öncelikle kayıp veri bulunduran sütunlar için indikatör değerleri bulunduran sütunlar oluşturulur ve bu indikatör sütunlarının kendi içlerinde ki ilişkisi kontrol edilir. Eğer bağımlılık yok ise kayıp verilerin türü tamamiyle rasgele olacaktır. Örneğini Github repositorimde paylaştım yazının altındaki linkten bakabilirsiniz.

### Rasgele Kayıp Veriler (MaR)
Kayıp veri olma olasılığı toplanan verilere veya bir diğer değişkene bağlı ise bu tür kayıp veriler Rasgele Kayıp Veriler olarak adlandırılır. Yukarıdaki hastane örneğini tekrar ele alacak olursak diyelim ki bir görevli yerine hastalar kendi bilgilerini veri tabanına kendileri ekliyorlar, 50 yaş ve üzeri hastaların diğer hastalara göre daha unutkan olacağını varsayalım. Bir günün sonunda 100 tane eksik veri varsa 90 tanesi 50 yaş ve üzeri tarafından gelecektir. Yani kayıp veri olma olasılığı yaş değişkenine bağlıdır. Veri setindeki kayıp verilerin bu türden olup olmadığını anlamak istatistiksel yöntemlerle mümkündür. Öncelikle kayıp veri barındıran sütunumuzdaki gözlemler için değişkenin kayıp olma yada olmama durumuna göre ikili değişkenlerden oluşan bir indikatör sütunu oluşturuyoruz. Oluşturduğumuz sütunu tıpkı bağımlı bir değişkenmiş gibi diğer sütunları kullanarak logistic regresyon ile modelliyoruz. Modelin parametrelerine bakarak diğer sütunlar ile anlamlı bir ilişki var mı yok mu diye kontrol edebiliriz. Örneğimize dönecek olursak eksik veriler bulunan sütunun yaş sütunu ile bir ilişkisinin olmasını bekleriz. Bu tespit içinde örneği Github repositorime ekledim yazının altındaki linkten bakabilirsiniz.

### Rasgele Olmayan Kayıp Veriler (MNaR)
Kayıp veri olma olasılığı daha toplanmamış verilere ya da kayıp verilerin kendisine bağımlı ise bu tür kayıp veri durumları Rasgele Olmayan Kayıp Veriler olarak adlandırılır. Örneğin görevli kayıp verilere baktığında o hastaların evraklarınında olmadığını fark ediyor yani hastalar hem verilerini girmezken aynı zamanda diğer evraklarını da alarak sistemde kendi bilgilerini yok ediyorlar. Bu durumda eksik veriler ile tahmin etmek istediğimiz veriler arasında sistematik olarak bir ilişki vardır. Bunlar kendi evraklarını çalan hastalardır. Rasgele olmayan kayıp verileri tespit etmek diğerleri kadar kolay değildir ve doldurulmaya çalışırken veri seti haricinde bilgilere ihtiyaç duyulur. Bu yüzden bu tür kayıp veriler göz ardı edilemez(non-ignorable). Diğer iki kayıp veri türü göz ardı edilebilir (ignorable) yani bu tür verileri doldururken veri seti dışında başka verilere ihtiyacımız yoktur.
